

আয় তারুণ্য আয়

আয় আগ্নিগিরির লাভার মতো উদগীরিত রই!
দুঃখ শোকের মাঝেও চির উজ্জীবিত রই!
দু'কূল ভাঙা ঝড়ের মতো নৃত্য তুলে পায়-
আয় তারুণ্য আয়।।

তোর মুক্ত স্বাধীন দু'হাতর যে শেকল পরাল
স্বপ্ন-সজীব চোখের কোণে আশ্রু ঝরাল-
সেই অত্যাচারীরর বুকের চাতাল
ভেঙে দে রে হিংস্র-মাতাল
দৃপ্ত চরণ-ঘায়-
আয় তারুণ্য, আয়।।

আয় বজ্র কঠোর আওয়াজ তুলি পাহাড় ছাপিয়ে
হাল জামানার ফেরাউনের প্রাসাদ কাঁপিয়ে!

এই শান্ত-শীতল ভূ-ভাগে যে আগুন ধরাল-
ভ্রাতৃ-প্রতীম সমাজধারায় হিংসা ছড়াল-
সেই স্বৈরাচারীর দে রে কবর
রক্তে নাচুক তপ্ত খবর,
প্রাণ যদিও যায়-

আয় তারুণ্য আয়